#### dsw2020-tim_AndrijanaDimić_LelaJovanović

# **Rukovalac dokumentima (RuDok)**

## Formalizacija vizije projekta - Rukovalac dokumentima  
### 1. Uvod

U nastojanju da se korisnicima pomogne prilikom rukovanja dokumentima, razvija se ideja o softverskom proizvodu - **Rukovalac dokumentima (RuDok)**. 
> Svrha rada jeste da objedini i definiše karakteristike i namenu RuDok-a.

Zamisao je da Rukovalac dokumentima bude **interaktivan**, **GUI orijentisan**, **događajima upravljan**, **programski alat**.   
**Osnovna namena** je da služi pojedincima i poslovnim sistemima koji u osnovi svoje delatnosti imaju rad sa dokumentima.     
**Osnovne mogućnosti bi bile:** kreiranje, upravljanje, dizajn, skladištenje i deljenje dokumenata.

***Ključni pojmovi:***  _dokument_, _alat_, _interaktivan_, _softverski proizvod_, _korisnik_

### 2. Rečnik pojmova

Dokument - Složen proizvod namenjen čuvanju kolekcije podataka, sa potencijalno multimedijalnim sadržajem.

Alat - Softver koji služi programerima ili korisnicima za razvoj, upotrebu, održavanje ili podržavanje drugog softvera za određenu funkcionalnost.

Interaktivan - Program koji trenutno reaguje i odgovara čim korisnik deluje. Korišćenje interaktivnog softvera podseća na održavanje konverzacije, gde odgovori korisnika menjaju način na koji sistem funkcioniše.

Softverski proizvod - Konačan rezultat razvojnog ciklusa. Podrazumeva softver koji je licenciran ili na drugi način obezbeđen ili dostupan. Sadrži specifikaciju zahteva, specifikaciju dizajna i implementaciju. 

Korisnik - Pojedinac ili organizacioni sistem koji stupa u interakciju sa softverom i koristi ga kao alat.

### 3. Pregled proizvoda
> Problem koji rešavamo i funkcionalnosti

Poslovni sistemi svakodnevno generišu enormnu količinu dokumenata koje je potrebno usmeriti i sistematizovati.
Ideja je da razvijemo alat koji će korisnicima omogućiti opis, definisanje, operativnu upotrebu, trajno čuvanje dokumenata proizvoljne strukture, kao i slobodno formiranje kolekcija dokumenata i radnih prostora koji sadrže te kolekcije.

Funkcionalnosti koje Rukovalac dokumentima nudi:
* **upravljanje dokumentima**  
* **upravljanje kolekcijama dokumenata**
* **rukovanje radnim prostorima alata**
* **deljenje dokumenata**


#### 3.1 Šta izdvaja RuDok od drugih proizvoda?

Na tržištu postoje slični proizvodi, poput Office paketa, integrisanih razvojnih okruženja Eclipse, Intellij i drugih. 
Rukovalac dokumentima će imati mogućnost struktuiranog prikaza dokumenata.
> Prepoznatljiva karakteristika: hijerarhijska struktura

Korisnici će moći da slobodno formiraju radne prostore koji sadrže kolekcije dokumenata.  
Konkretan dokument može imati proizvoljan broj stranica, a svaka stranica proizvoljan broj slotova, vidljivih na radnoj površini. 


### 4. Pregled korisnika i primena                                                                             

RuDok neće biti namenjen ni za jednog specifičnog pojedinca ili sistem, već za slobodno tržište.       
Potencijalni korisnici mogu biti: eksperti koji vladaju domenom problema u radu sa dokumentima, poslovni sistemi, ali i pojedinci koji ne rukuju često dokumentima.

Uz određena prilagođavanja Rukovalac dokumentima može naći primenu u: **računovodstvu**,  **pravnim službama i administraciji**, **obrazovanju i edukaciji**, **štamparskoj i izdavačkoj delatnosti**, **bankarstvu**, kao i u srodnim granama.

### 5. Logo
![](/layer128.png)
