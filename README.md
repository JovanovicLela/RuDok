#### dsw2020-tim_AndrijanaDimić_LelaJovanović

# **Rukovalac dokumentima (RuDok)**

## Formalizacija vizije projekta - Rukovalac dokumentima 
### 1. Sažetak
Svakodnevno se generiše enormna količina informacija koje je potrebno usmeriti i sistematizovati.   
Dokumenti sadrže informacije. 
Posledično, upravljanje dokumentima, znanjem i pronalaženje informacija predstavlja ključnu odrednicu organizacije.   
U nastojanju da se omogući dizajniranje i operativna upotreba dokumenata, razvija se ideja o softverskom proizvodu- **Rukovalac dokumentima (RuDok)**. 
> Svrha rada jeste da objedini i definiše karakteristike Rukovaoca dokumentima.

### 2. Uvod
Zamisao je da Rukovalac dokumentima bude **interaktivan**, **GUI orijentisan**, **događajima upravljan**, **programski alat**.   
**Osnovna namena** je da služi pojedincima i poslovnim sistemima koji u osnovi svoje delatnosti imaju rad sa dokumentima.     
**Osnovne mogućnosti bi bile:** kreiranje, upravljanje, dizajn, skladištenje i deljenje dokumenata.

***Ključni pojmovi:***  _dokument_, _alat_, _interaktivan_, _softverski proizvod_, _korisnik_

### 3. Rečnik pojmova

Dokument - Složen proizvod namenjen komunikaciji ili čuvanju kolekcije podataka.

Alat - Računarski program koji služi programerima ili korisnicima za razvoj, kreiranje, održavanje ili podržavanje drugog softvera za određenu funkcionalnost.

Interaktivan - Program koji trenutno reaguje i odgovara čim korisnik deluje. Korišćenje interaktivnog softvera podseća na održavanje konverzacije, gde odgovori korisnika menjaju način na koji sistem funkcioniše.

Softverski proizvod - Konačan rezultat razvojnog ciklusa. Podrazumeva softver koji je licenciran ili na drugi način ponuđen, obezbeđen ili dostupan.

Korisnik - Pojedinac ili organizacioni sistem koji stupa u interakciju sa softverom i koristi ga kao alat.

### 4. Osnovne funkcionalnosti

Funkcionalnosti Rukovaoca dokumentima:
* upravljanje dokumentima
* upravljanje kolekcijama dokumenata
* rukovanje radnim prostorima alata
* deljenje dokumenata
   
Deljenje dokumenata može se vršiti na nekoliko načina:
1. deljenje celih dokumenata - između kolekcija dokumenata
2.  deljenje delova dokumenata(stranica) - između kolekcija dokumenata
3.  deljenja delova stranice - izmedju razlicitih stranica ili dokumenata

Kao GUI orijentisan alat, svojim grafičkim elementima omogućiće korisnicima upotrebu pojedinosti softvera, poput uređivanja stranica, dodavanja multimedijalnog sadržaja i dr.

#### 4.1 Šta izdvaja Rukovalac dokumentima od drugih?

Na tržištu postoje slični proizvodi. Office paket, integrisana razvojna okruženja Eclipse i Intellij su neki od primera. Za razliku od njih, Rukovalac dokumentima će imati mogućnost klasifikacije i struktuiranog prikaza dokumenata.
> Prepoznatljiva karakteristika: hijerarhijska struktura

Korisnici će moći da slobodno formiraju radne prostore koji sadrže kolekcije dokumenata. Konkretan dokument može imati proizvoljan broj stranica, a svaka stranica proizvoljan broj slotova, vidljivih na radnoj površini. 


### 5. Pregled korisnika i primena

Osnovna zamisao RuDok-a je da služi korisnicima pri rešavanju problema.  

Stoga, RuDok neće biti namenjen ni za jednog specifičnog pojedinca ili sistem, već za slobodno tržište.
Potencijalni korisnici mogu biti: eksperti koji vladaju domenom problema, organizacioni sistemi, ali i pojedinci koji ne rade svakodnevno sa dokumentima.

Uz određena prilagođavanja Rukovalac dokumentima može naći primenu u: **računovodstvu**,  **pravnim službama**, **obrazovanju i edukaciji**, **štamparskoj i izdavačkoj delatnosti**, **bankarstvu**, kao i u srodnim granama.

