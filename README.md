#### dsw2020-tim_AndrijanaDimić_LelaJovanović

# **Rukovalac dokumentima (RuDok)**

## Formalizacija vizije projekta - Rukovalac dokumentima 
### 1. Uvod
Svakodnevno se generiše enormna količina dokumenata koje je potrebno usmeriti i sistematizovati.   
U nastojanju da se omogući rukovanje dokumentima, razvija se ideja o softverskom proizvodu- **Rukovalac dokumentima (RuDok)**. 
> Svrha rada jeste da objedini i definiše karakteristike Rukovaoca dokumentima.

Zamisao je da Rukovalac dokumentima bude **interaktivan**, **GUI orijentisan**, **događajima upravljan**, **programski alat**.   
**Osnovna namena** je da služi pojedincima i poslovnim sistemima koji u osnovi svoje delatnosti imaju rad sa dokumentima.     
**Osnovne mogućnosti bi bile:** kreiranje, upravljanje, dizajn, skladištenje i deljenje dokumenata.

***Ključni pojmovi:***  _dokument_, _alat_, _interaktivan_, _softverski proizvod_, _korisnik_

### 2. Rečnik pojmova

Dokument - Složen proizvod namenjen komunikaciji ili čuvanju kolekcije podataka.

Alat - Računarski program koji služi programerima ili korisnicima za razvoj, kreiranje, održavanje ili podržavanje drugog softvera za određenu funkcionalnost.

Interaktivan - Program koji trenutno reaguje i odgovara čim korisnik deluje. Korišćenje interaktivnog softvera podseća na održavanje konverzacije, gde odgovori korisnika menjaju način na koji sistem funkcioniše.

Softverski proizvod - Konačan rezultat razvojnog ciklusa. Podrazumeva softver koji je licenciran ili na drugi način obezbeđen ili dostupan.

Korisnik - Pojedinac ili organizacioni sistem koji stupa u interakciju sa softverom i koristi ga kao alat.

### 3. Osnovne funkcionalnosti

Ideja je da razvijemo alat koji će korisnicima omogućiti opis, definisanje, operativnu upotrebu, trajno čuvanje dokumenata proizvoljne strukture, kao i slobodno formiranje kolekcija dokumenata i radnih prostora koji sadrže te kolekcije.

Funkcionalnosti koje Rukovalac dokumentima nudi:
* **upravljanje dokumentima**  
* **upravljanje kolekcijama dokumenata**
* **rukovanje radnim prostorima alata**
* **deljenje dokumenata**

Deljenje dokumenata se može vršiti na nekoliko načina:
1.  deljenje celih dokumenata - između kolekcija dokumenata
2.  deljenje delova dokumenata(stranica) - između kolekcija dokumenata
3.  deljenja delova stranice - izmedju razlicitih stranica ili dokumenata

Kao GUI orijentisan alat, svojim grafičkim elementima će omogućiti korisnicima upotrebu svih pojedinosti softvera.

#### 3.1 Šta izdvaja RuDok od drugih proizvoda?

Na tržištu postoje slični proizvodi. Office paket, integrisana razvojna okruženja Eclipse i Intellij su neki od primera. Za razliku od njih, Rukovalac dokumentima će imati mogućnost struktuiranog prikaza dokumenata.
> Prepoznatljiva karakteristika: hijerarhijska struktura

Korisnici će moći da slobodno formiraju radne prostore koji sadrže kolekcije dokumenata.  
Konkretan dokument može imati proizvoljan broj stranica, a svaka stranica proizvoljan broj slotova, vidljivih na radnoj površini. 


### 4. Pregled korisnika i primena

Osnovni cilj RuDok-a je da služi svim korisnicima pri rešavanju problema.  
Stoga, RuDok neće biti namenjen ni za jednog specifičnog pojedinca ili sistem, već za slobodno tržište.
Potencijalni korisnici mogu biti: eksperti koji vladaju domenom problema, veliki poslovni sistemi, ali i pojedinci koji ne rukuju često dokumentima.

Uz određena prilagođavanja Rukovalac dokumentima može naći primenu u: **računovodstvu**,  **pravnim službama**, **obrazovanju i edukaciji**, **štamparskoj i izdavačkoj delatnosti**, **bankarstvu**, kao i u srodnim granama.

